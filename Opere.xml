<?xml version="1.0"?>
<Artworks>
	<artwork title="Fontana del Nettuno" filename="FontanaNettuno.png" lat="43.769556" long="11.255931">
        <description>
            Nel 1559 Cosimo I de' Medici bandì un concorso per creare la prima fontana pubblica di Firenze, al quale parteciparono i più importanti scultori fiorentini dell'epoca: Benvenuto Cellini, Baccio Bandinelli, Vincenzo Danti, Bartolomeo Ammannati e il Giambologna. Venne scelto il Nettuno dell'Ammannati perché giudicato più significativo nell'esaltare i gloriosi traguardi marinari raggiunti in quei decenni dal Granducato di Toscana, con la presa di Pisa, la progettazione di Livorno e la fondazione dell'Ordine di Santo Stefano deputato a combattere i turchi nel Mediterraneo per la sicurezza dei traffici di persone e merci.
            Il punto scelto era l'angolo di palazzo Vecchio, che era il punto focale delle due ali di piazza della Signoria, incrociate ad angolo retto e fino ad allora disgregate in due aree separate.
            Per far arrivare l'acqua alla fontana venne appositamente costruito un ingegnoso acquedotto, che dalla Fonte alla Ginevra, presso la porta San Giorgio in Oltrarno, scendeva a valle attraversando poi il fiume sul ponte di Rubaconte, arrivava in piazza Peruzzi e scorreva verso piazza della Signoria in Borgo dei Greci.
            L'apparato scultoreo venne eseguito tra il 1560 e il 1565: l'Ammannati, che aveva avuto uno studio provvisorio sotto la loggia della Signoria, sfruttò anche i disegni di Baccio Bandinelli, nel frattempo morto nel 1560. Fu inaugurata in occasione delle nozze tra Francesco I de' Medici e la granduchessa Giovanna d'Austria il 10 dicembre 1565. La vasca venne completata nel 1575.
            La fontana ha subito numerosi danni nei secoli. Fu usata come lavatoio nel XVI secolo e fu oggetto di vandalismi il 25 gennaio 1580. Nel 1592 fu apposta la ringhiera di protezione.
            Una targa sulla parete di palazzo Vecchio datata 1720 vieta di "fare sporchezze di sorta alcuna, lavare in essa calamai, panni o altro né buttarvi legnami o altre sporcizie".
            Durante il Carnevale del 1830 fu clamorosamente rubata la statua di un satiro del Giambologna; il furto fu operato da un gruppo di buffoni che, dopo aver a lungo ballato attorno alla fontana, avevano mascherato la statua come uno di loro portandola via, probabilmente all'estero; da allora se ne sono perse le tracce. Danneggiata dai bombardamenti dei Borboni nel 1848, fu infine deturpata il 4 agosto 2005, quando un vandalo vi si arrampicò a tarda notte, cadendo rovinosamente dopo aver tentato di aggrapparsi alla mano destra col bastone, che si staccò scheggiando anche la vasca sottostante; per il restauro si dovette attendere le condizioni climatiche favorevoli e fu concluso solo nella primavera del 2006.
        </description>
	</artwork>
    <artwork title="Patroclo e Menelao" filename="" lat="43.769186" long="11.255669">
        <description>
            La scultura Patroclo e Menelao si trova a Firenze, al centro della Loggia dei Lanzi, in Piazza della Signoria.
            L'originale greco, molto probabilmente, fu ritrovato nel Foro di Traiano di Roma (ma c’è anche chi dice che venne rinvenuto nei pressi di Porta Portese), molto danneggiato. Il gruppo fu regalato da Pio V a Cosimo I de' Medici e fu trasportato a Firenze nel 1579. Il restauro fu commissionato a Pietro Tacca ed a Ludovico Salvetti, i quali lo terminarono, basandosi su una scultura simile che si trovava a Palazzo Pitti e ad una Testa di Menelao, conservata nel Musei Vaticani, risalente al IV secolo a.C.
            La statua fu completata soprattutto nel dorso del guerriero e nel braccio cadente del morto, oltre ad altre parti minori. Il gruppo fu nuovamente restaurato da Stefano Ricci e, dal 1841, è stato collocato nella Loggia della Signoria.
        </description>
	</artwork>
    <artwork title="Porta alla Croce" filename="" lat="43.770758" long="11.270997">
        <description>
            La Porta alla Croce è una delle porte monumentali superstiti delle Mura duecentesche di Firenze.
            Si trova in piazza Beccaria, una delle isole di traffico create nell'Ottocento con i viali di Circonvallazione.
            La "croce" che le dà il nome si trovava più o meno nell'attuale piazza Beccaria e ricordava, secondo la tradizione, il luogo in cui il protomartire fiorentino san Miniato venne decapitato: da qui si sarebbe rialzato e presa la propria testa sottobraccio si sarebbe incamminato fino alla collina sull'altra parte dell'Arno dove sarebbe sorta la basilica di San Miniato al Monte.
            Di questa porta si conosce poco riguardo all'anno di edificazione e al nome dell'architetto.
            Nella lunetta interna, al pari delle altre porte, conserva un affresco, piuttosto deteriorato, con una Madonna col Bambino e santi attribuita a Michele di Ridolfo, (pseudonimo di Michele Tosini), il quale aveva una funzione protettiva sulla città. Su un lato è posta una placca in memoria della costruzione dei Viali, e una piccola fontana.
            Anche questa porta subì la sorte analoga alla maggior parte delle altre entrate monumentali della città, venendo prima decurtata della parte superiore nel Cinquecento, poi isolata in mezzo ai viali nell'Ottocento.
        </description>
	</artwork>
</Artworks>